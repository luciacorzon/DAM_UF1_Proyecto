# Descrición do proxecto
## Nesta sección, proporcionarase unha visión xeral do proxecto en cuestión, destacando os seus obxectivos, alcance e contexto xeral.

ArtSpace é unha galería de arte visual online pensada para achegar ó mundo da arte a todo tipo de público, facilitando unha navegación áxil, clara e enriquecedora.

Conta cunha ampla variedade de obras que abranguen diferentes estilos artísticos: pintura, escultura e fotografía.

Para cada obra o usuario conta cunha fotografía da peza e información básica como o nome, o autor e a data e lugar de creación, ademais dunha descrición do trasfondo da peza.

En conclusión, ArtSpace está pensada para facilitar o acceso á arte para todos, independentemente do coñecemento previo que teñan. A aplicación ofrece explicacións claras e sinxelas sobre cada peza, o seu autor e o seu impacto na historia da arte.



# Xustificación do proxecto
## Nesta sección, argumentarase a razón e a necesidade detrás do proxecto. Explicaranse os problemas ou desafíos que se abordarán e por que é relevante levar a cabo este proxecto.

A arte é unha das manifestacións máis significativas da cultura da humanidade. Ao longo da historia, serviu como reflexo das ideas, emocións e transformacións sociais. Non obstante, nunha sociedade cada vez máis dixitalizada, o acceso e a apreciación da arte atópanse nun momento de cambio. As limitacións xeográficas, económicas e educativas fan que moitas persoas non teñan a oportunidade de achegarse ao mundo da arte.

ArtSpace cubre tres grandes necesidades: o acceso universal á arte, a educación e sensibilización e a conservación e difusión do patrimonio, dado que o valor da arte estímase no interés que o público ofrece a esta.

ArtSpace non só democratiza o acceso á arte, senón que tamén fomenta unha maior apreciación e comprensión do noso patrimonio cultural. Ao integrar a arte no ecosistema dixital, contribuímos a preservala e revitalizala para as xeracións futuras.


# Estudo de necesidades
## Nesta sección, analízanse en detalle as necesidades que o proxecto pretende satisfacer. Pódense incluir datos ou investigacións que respalden a identificación destas necesidades.
ArtSpace ten como obxectivo satisfacer unha serie de necesidades clave que buscan mellorar a experiencia dos usuarios á hora de explorar o arte de forma rápida, sinxela e accesible.

**Visualización rápida e sinxela de obras de arte**
Os usuarios desexan acceder ás obras de arte de maneira áxil e sen complexidade, sen ter que realizar procesos longos ou complicados.
ArtSpace organiza as obras por estilos artísticos, permitindo aos usuarios filtrar e acceder ás obras de maneira directa, sen ter que buscar en múltiples categorías. Ademais, ao presentar as obras de forma visual e accesible, con imaxes e información básica como o título e o autor, facilitarase unha visualización áxil e clara das obras.

**Acceso á información contextual das obras**
Moitos usuarios queren entender mellor o significado e o contexto das obras de arte, pero non sempre teñen o coñecemento ou os recursos necesarios para profundizar en cada peza.
Ao proporcionar información adicional sobre as obras, ArtSpace permite que os usuarios non só vexan as imaxes, senón que tamén comprendan o trasfondo das obras, facendo que a experiencia sexa máis enriquecedora e educativa.

**Acceso universal e inclusivo ao arte**
A falta de acceso físico ás obras de arte, xa sexa por motivos xeográficos ou económicos, é unha limitación para moitas persoas que desexan experimentar a arte.
ArtSpace proporciona un acceso global e libre a obras de arte, sen que o usuario necesite desprazarse a museos ou galerías físicas. A súa interface intuitiva e a explicación clara de cada peza facilitan que calquera persoa, sen importar o seu nivel de coñecemento, poida comprender as pezas.

**Posibilidade de interacción co contido**
A moitos usuarios gustaríalles gardar as obras que lles interesan para consultalas máis tarde.
ArtSpace ofrece a posibilidade de gardar obras nas que o usuario estea interesado nunha galería persoal, para que poidan acceder a ela en calquera momento e manter un historial das súas obras favoritas.

**Fomento da educación e aprendizaxe sobre arte**
Moitos usuarios teñen o desexo de aprender máis sobre arte, pero non sempre saben por onde empezar ou non teñen acceso a fontes fiables e sinxelas de información.
Ao ofrecer explicacións accesibles sobre a historia, contexto e importancia das obras, a aplicación serve tamén como unha ferramenta educativa que pode ser utilizada tanto por principiantes como por aqueles que desexan profundizar no estudo do arte.


# Persoas Destinatarias
## Nesta sección, descríbese o grupo de persoas ou entidades ás que está destinado o proxecto. Proporciónase unha comprensión de quen se beneficiarán directa ou indirectamente dos seus resultados.
ArtSpace está destinado a un amplo grupo de persoas e entidades que se beneficiarán tanto directa como indirectamente da plataforma, co obxectivo de facer o arte máis accesible, comprensible e disfrutable para todos.

**Usuarios xerais e amantes da arte**
ArtSpace está pensada para persoas de tódalas idades e niveis de coñecemento que teñan interese en explorar o mundo da arte, xa sexa por motivos culturais, educativos ou recreativos. A aplicación permite a todos os usuarios, tanto expertos como principiantes, acceder a obras de arte, aprender sobre elas e mellorar a súa comprensión sobre diferentes estilos.

**Estudantes e educadores**
Estudantes de arte, historia, ou calquera outra disciplina relacionada co campo cultural e creativo, así como os seus educadores, poderán utilizar esta plataforma como unha ferramenta complementaria ao seu aprendizaxe e ensino.


**Turistas culturais e visitantes de museos e galerías**
As persoas que visitan museos, galerías de arte ou exposicións temporais, tanto a nivel local como internacional, tamén se beneficiarán desta plataforma. A aplicación permitirá a estes usuarios obter información adicional sobre as obras que están a ver no momento, ampliando a súa experiencia cultural e proporcionándolles un acceso rápido á información de cada peza que tal vez non esté dispoñible no propio lugar.

**Institucións culturais e museos**
Museos, galerías e outras institucións culturais que desexen mellorar o acceso ao seu fondo artístico e permitir que as súas coleccións sexan vistas e entendidas por un público máis amplo tamén se verán beneficiadas desta plataforma. Pódese considerar a colaboración para a inclusión das súas coleccións na aplicación ou a súa integración con ferramentas educativas.

**Persoas con discapacidade ou mobilidade reducida**
As persoas que teñen dificultades para acceder a museos ou galerías físicas debido a limitacións de mobilidade ou discapacidades tamén se beneficiarán desta aplicación, xa que lles permite acceder a obras de arte desde a súa casa, sen as barreiras físicas que a moitos visitantes lles impide disfrutar da arte en sitios culturais.
